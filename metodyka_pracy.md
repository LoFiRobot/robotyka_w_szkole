# Założenia kursu LOFI Robot

##1. Praca w grupie

<img src="http://www.lofirobot.com/wp-content/uploads/IMGP0158.jpg"/>

Uczniowie pracują w 2-3 osobowych grupach, wspólnie organizując swoją pracę i zarządzając zestawem do budowania robotów powierzonym im na cały czas trwania kursu.

Realizowane przez nas pilotażowe lekcje w Sopockiej Autonomicznej Szkole Podstawowej odbywały się w ramach regularnych zajęć lekcyjnych obejmujących informatykę i godziny techniczne. Jeśli tylko jest to możliwe zachęcamy do pracy z całymi klasami. Realizacja lekcji z robotyki w formie zajęć dodatkowych prowadzi zazwyczaj do dość stereotypowego formowania grupy złożonej głównie z chłopców. 

Podczas zajęć wielokrotnie zaskakiwał nas entuzjazm (bo w umiejętności nigdy nie wątpiliśmy!) jaki względem budowania robotów okazywały dziewczynki, często dość sceptyczne na początku pewnie nie zapisałyby się na zajęcia dodatkowe. 

Praca z całą klasą prowadzi również do bardziej naturalnego formowania się grup. Uczniowie, którzy mają niechęć do przedmiotów technicznych w grupie mogą odnaleźć się jako "ci od dizajnu" albo liderzy organizujący pracę zespołu. Udowadnianie, że w projektach technicznych często te nie-techniczne aspekty są równie istotne jest jednym z bardzo istotnych założeń naszego LOFI kursu.



##2. Podejście projektowe

Każda grupa otrzymuje zestaw EDUBOX na cały czas trwania kursu. Członkowie grupy podpisują się na plakietce umieszczonej na przedniej ściance pudełka i wspólnie zbierają odznaki, które gromadzą na tylnej ściance pudełka.

W trakcie trwania kursu każda grupa stopniowo rozwija jednego robota, stoponiowo go rozwijając, dodając nowe funkcje oraz personalizując. Dzięki długotrwałej pracy nad jednym robotem, uczniowie mają czas, żeby się z nim "zżyć", często nadają mu imię, dodają wedele swojego uznania małe ozdobne elementy, co bardzo pozytywnie wpływa na ich zaangażowanie w zajęcia i pomaga zachować ciągłość kursu.

<img src="http://www.lofirobot.com/wp-content/uploads/IMGP0171.jpg"/>

W trakcie trwania kursu każda grupa nabieżąco dokumentuje postępy swojej pracy aby na zakończenie cyklu zajęć przygotować prezentację podsumowującą zrealizowany przez nich projekt.

##3. Grywalizacja

Aby stymulować pracę uczniów i zapewnić nauczycielowi narzędzia do pobudzania ich entuzjazmu wprowadziliśmy elementy grywalizacji do procesu nauczania.

###Odznaki


W trakcie trwania kursu uczniowie kończąc kolejne działy nagradzani są odznakami, nawiązującymi do harcerskiego systemu odznak związanych ze zdobyciem konkretnych praktycznych umiejętności.

###Zadania na czas
Część zadań, szczególnie tych związanych z konstruowaniem robotów, może być długotrwała i uczniowie często mają tendencję do przeciągania ich w czasie. Aby usprawnić ten proces proponujemy określanie konkretnych ram czasowych, w trakcie których zadania powinny zostać wykonane. Aby wzmocnić ten proces przygotowaliśmy specjalny stoper, przy pomocy którego nauczyciel może wyświetlić na ekranie wizualizację upływającego czasu. 

###4. Dobra zabawa

<img src="http://www.lofirobot.com/wp-content/uploads/IMGP9954.jpg"/>

Pragniemy aby jedną z idei, którą uczniowie będą mogli wynieść z zajęć z LOFI Robotami była świadomość, że umiejętnośći techniczne, poza swoim pragmatycznym wymiarem, mogą być również narzędziem osobistej ekspresji i kreatywności. Umiejętność programowania, jakkolwiek bardzo pragmatyczna i ceniona na rynku pracy, nie musi być jednoznacznie związana z zawodem programisty, chcemy pokazać, że czasem może być ona równie przydatna dla przyszłego muzyka, malarza, lekarza a nawet poety!

Przy tworzeniu naszych zestawów i planów zajęćstaramy się przede wszystkim aby były one ciekawe i pobudzające naturalny entuzjazm uczniów. Mamy "z górki" bo hasło "budowanie robotów" samo w sobie jest już atrakcyjne dla większości dzieci, tym bardziej jednak zależy nam na rozbudzaniu tego początkowego zapał poprzez pokazywanie, że tworzenie technologii może być świetną zabawą.
