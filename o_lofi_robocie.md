# O LOFI Robocie
<iframe width="100%" height="400" src="https://www.youtube.com/embed/jRFciX6ys6A?rel=0" frameborder="0" allowfullscreen></iframe>

###Prosty zestaw edukacyjny do nauki robotyki

**LOFI Robot** to polski, innowacyjny zestaw edukacyjny służący do konstruowania oraz ożywiania robotów i maszyn. Umożliwia proste i szybkie zbudowanie różnego rodzaju robotów: omijających przeszkody, podążających za światłem, malujących, świecących, poruszających się samodzielnie lub zdalnie sterowanych. LOFI Robot oparty jest o narzędzia open source, dzięki czemu można go dowolnie samodzielnie modyfikować i rozwijać. Podstawowym z tych narzędzi jest język oprogramowania **SCRATCH** stworzony głównie z myślą o… dzieciach.

Tworzenie i programowanie LOFI Robotów jest niezwykle proste – po podstawowym szkoleniu czy uważnym przeczytaniu instrukcji poradzi sobie z tym każdy nauczyciel, nie tylko fizyk czy informatyk. Łatwość budowania robotów LOFI jest możliwa dzięki wykorzystaniu rozwiązań zaprojektowanych z myślą o amatorach – przekonuje Maciej Wojnicki, założyciel LOFI Robot. – Oferujemy prosty i łatwo dostępny system do konstruowania robotów i nauki robotyki, a tym samym idealne pole do nauki podstaw mechaniki, fizyki, elektroniki i programowania.

###Autorskie rozwiązania dla szkół

Rosnące zainteresowanie nauczycieli robotyką wynika w dużej mierze z ogólnoświatowego trendu wprowadzania nauki programowania do szkół, ponieważ zaczyna być ono postrzegane jako umiejętność tak samo niezbędna w codziennym życiu jak język angielski. LOFI Robot jest doskonałym narzędziem w edukacji, ponieważ innowacyjna firma z Trójmiasta oferuje nie tylko system do konstruowania robotów i maszyn, ale również ma pomysł i konkretne rozwiązania, pozwalające na uczenie programowania. Twórcy LOFI Robot opracowali autorski ‘pakiet szkoleniowy’ (zawierający scenariusze zajęć, metodykę pracy zajęć oraz instrukcję, jak konstruować roboty), który w połączeniu z zestawem edukacyjnym tworzy kompleksowe narzędzie do nauki programowania w szkołach.

###Pilotażowe zajęcia z robotyki w szkole podstawowej w Sopocie

Od września 2015 r. firma LOFI Robot rozpoczęła współpracę z Sopocką Autonomiczną Szkołą Podstawową, w ramach której przez cały semestr w klasach 1-3 i 4-6 na lekcjach techniki oraz informatyki, wpisanych w podstawę programową, uczniowie uczą się, jak zbudować jednego robota.

Nikt inny do tej pory nie proponował takich zajęć dla maluchów z klas 1-3. My pokazujemy, że już na tym etapie można wprowadzić elementy nauki programowania do szkół – mówi Sebastian Bednarek, współtwórca programu edukacyjnego LOFI Robota. – Nasz autorski pakiet szkoleniowy przygotowaliśmy bazując na kilkuletnich doświadczeniach warsztatowych. Mamy nadzieję, że nasza propozycja przyczyni się do popularyzacji tego typu zajęć w szkołach.

###Dzieci kochają roboty

LOFI Robot wykorzystuje naturalną pasję (wyraźnie widoczną u dzieci i młodzieży) do budowania i wymyślania. Konstruowanie pojazdów i urządzeń oraz wprawianie ich w ruch i nadawanie im indywidualnego charakteru to dla uczniów radość sama w sobie – a przy okazji uczą się oni podstaw mechaniki, elektroniki i programowania. Co więcej, budowanie robotów ma w sobie dużo ważnych i cennych ‘miękkich’ aspektów, takich jak umiejętność pracy nad projektem, pracy w grupie i pracy nad zadaniem, które trwa cały semestr, a nie tylko 45 minut.

Uczniowie zareagowali dużym zaciekawieniem i dzielnie mobilizowali się do pracy nawet wówczas, gdy zaczęły się pojawiać pierwsze trudności, czyli na etapie włączania elementów mechaniki, elektroniki czy fizyki – zauważa Ewa Juraszek, dyrektor Sopockiej Autonomicznej Szkoły Podstawowej. – Teraz, po kilku tygodniach zajęć, są ogromnie dumne widząc efekty swojej pracy w postaci robotów, które same jeżdżą, rysują i którymi można sterować.







###ZNAJDŹ NAS W INTERNECIE:

WWW

http://www.lofirobot.com

FACEBOOK

http://www.facebook.com/lofirobot

INSTAGRAM

https://www.instagram.com/lofi_robot

YOUTUBE

https://www.youtube.com/channel/UCq4Ys1XJv4KXi792nVDTdpg

TWITTER

https://twitter.com/LoFiRobot

